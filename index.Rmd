---
title: "Teoria Współczesnych Systemów Monetarnych"
author: "Iwo Augustyński"
date: "`r Sys.Date()`"
site: bookdown::bookdown_site
documentclass: book
bibliography: [book.bib, packages.bib, MMT.bib]
# url: your book url like https://bookdown.org/yihui/bookdown
# cover-image: path to the social sharing image like images/cover.jpg
description: |
  This is a minimal example of using the bookdown package to write a book.
  The HTML output format for this example is bookdown::bs4_book,
  set in the _output.yml file.
biblio-style: apalike
csl: chicago-fullnote-bibliography.csl
---

# Wstęp

Głównym tej książki jest wyjaśnienie wszystkim zainteresowanym czym naprawdę jest Nowoczesna Teoria Monetarna, której prawdziwa nazwa powinna brzmieć tak jak w tytule.

Niestety większość dotychczasowej krytyki wynika ze słabej znajomości tej teorii.
To z kolei jest efektem, między innymi, małej liczby publikacji, które kompleksowo przedstawiają jej sens i założenia.
Obecnie w języku polskim dostępna jest tylko jedna pozycja na ten temat czyli „[Nowoczesna Teoria Monetarna MMT. Wprowadzenie do makroekonomii suwerennych systemów monetarnych](https://heterodox.pl/sklep/)" L.
Randalla Wray'a.

Poszczególne rozdziały książki poświęcone są odpowiednio: genezie tej teorii (rozdział I), analizie funkcjonowania polityki monetarnej (rozdział II) oraz fiskalnej (rozdział III) w Polsce z punktu widzenia MMT (skrót MMT będzie używany zamiennie z pełną nazwą Nowoczesna Teoria Monetarna), weryfikacji możliwości wdrożenia programu gwarancji zatrudnienia w Polsce (rozdział IV).

Jak pokazano w rozdziale pierwszym, kontrowersji wśród ekonomistów nie budzi założenie Nowoczesnej Teorii Monetarnej, że państwo będące emitentem własnej waluty nie zadłuża się tak, jak gospodarstwa domowe, gdyż nie może zbankrutować.
Nie ma natomiast zgody, co do wpływu emisji na inflację.
Niewątpliwie słabą stroną Nowoczesnej Teorii Monetarnej jest wyjaśnianie roli kursu walutowego, w szczególności w małych gospodarkach otwartych.
Przyjęcie teorii G.F.
Knappa mówiącej, że główną formą pieniądza jest nominalny pieniądz ustawowy, utrudnia uwzględnienie istnienia międzynarodowej hierarchii pieniądza z dolarem amerykańskim na czele.
Oznacza to, że choć rezerwy walutowe w Polsce znacznie przekraczają zadłużenie Skarbu Państwa w walutach obcych oraz że Polska odnotowuje nadwyżkę eksportu nad importem, to MMT nie wyjaśnia jak duża jest przestrzeń do ekspansywnej polityki budżetowej.
Specyfiką naszego kraju w tych warunkach jest również znaczny napływ euro z budżetu europejskiego.
Niemniej MMT wskazuje, że prawdziwym ograniczeniem poziomu wydatków publicznych są czynniki realne w postaci wolnej siły roboczej i dostępu do surowców a nie czynniki finansowe takie jak wielkość długu.
Oznacza to, że limity długu i deficytu publicznego zapisane konstytucji i traktatach UE niepotrzebne ograniczają efektywność polityki fiskalnej.
Znajduje to potwierdzenie w efektach interwencji państwa związanej z epidemią COVID-19.
Przedstawiciele Nowoczesnej Teorii Monetarnej zdają sobie sprawę z zagrożeń związanych z prowadzeniem dyskrecjonalnej polityki budżetowej takich jak np.
procykliczność związana z opóźnieniami politycznej reakcji na sytuację gospodarczą, czy też spowodowaną cyklem wyborczym.
Dlatego bardzo istotną rolę przypisują automatycznym stabilizatorom koniunktury takim jak odpowiednia struktura podatkowa, czy program gwarancji zatrudnienia.
Dodatkowo postulują zmianę procesu legislacyjnego na taki, który integruje ocenę ryzyka inflacji w proces uchwalania aktów prawnych.
Mimo bardzo ważnej roli, jaką odgrywają podatki w Nowoczesnej Teorii Monetarnej zaskakiwać może niewielka liczba prac na temat optymalnej struktury podatkowej.
Biorąc więc pod uwagę polskie i europejskie uwarunkowania instytucjonalno-prawne należałoby raczej mówić nie o likwidacji takich podatków jak PIT, CIT czy VAT, ale redukcji ich roli na korzyść podatku od nieruchomości, podatku od dochodów kapitałowych oraz podatku akcyzowego.
Ponieważ z teorii tej wynika, że podatki nie są bezpośrednio powiązane z wydatkami publicznymi, to mogą być obniżone w stosunku do obecnego poziomu.

Program gwarancji zatrudnienia -- bardzo ważny w MMT automatyczny stabilizator koniunktury -- stanowi prostą konsekwencję założenia, wywodzącego się jeszcze od J.
M. Keynesa i M.
Kaleckiego, że celem działań państwa powinien być stan pełnego zatrudnienia.
Jest tak ponieważ tylko państwo jest w stanie do tego doprowadzić.
Według zwolenników Nowoczesnej Teorii Monetarnej program ten pełni w bardzo ważną rolę automatycznej „kotwicy antyinflacyjnej", takiej samej jaką pełni obecnie pula bezrobotnych. Analizując gwarancję zatrudnienia w kontekście polskich warunków instytucjonalnych, zarysowują się pewne ryzyka. Nie wiadomo, czy obecne urzędy pracy podołałyby organizacyjnie w zarządzaniu programem na poziomie lokalnym. Bardziej istotne jest jednak zagrożenie, że program przerodziłby się w swoje przeciwieństwo, jeśli stanowiłby pretekst do obniżenia płac w sektorze publicznym. Jego przewaga nad dotychczasowym modelem przymusowego bezrobocia jest jednak tak duża, że z pewnością wdrożenie programu pilotażowego jest wskazane. Przeprowadzone symulacje wskazują, że wdrożenie programu, dzięki pełnemu wykorzystaniu czynników wytwórczych, spowodowałoby dodatkowy wzrost gospodarczy utrzymując jednocześnie inflację na niskim poziomie. W porównaniu z tradycyjną, keynesowską polityką pobudzania popytu, okazał się bardziej efektywny w zmniejszaniu ubóstwa i nierówności dochodowych, był również mniej inflacjogenny.
